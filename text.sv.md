Siffrorna trehundratrettiotvå 
=============================

Siffrorna trehundratrettiotvå visas på skärmen i röda tjocka bokstäver.

Driver omkring
--------------

Siffrorna trehundratrettiotvå visas på skärmen i röda tjocka bokstäver. De försvinner när han trycker Alt och Q. Trehundra av ettusentvåhundra. Denna siffra borde vara omöjlig:
Som att sparka sig själv i baken genom att sparka framåt. Det går stick i stäv vad som intuitivt är möjligt.

Christoffer (en gammal vän) märker mig inte när jag tittar in i hans rum. Bredvid honom sitter Andreas, som noterat att jag står utanför. Han vinkar in mig. Jag vinkar och går istället vidare i korridoren.

Själva tanken att ha ett så här högt nummer ger mig huvudvärk. Trehundra är i bortre ändan av normalfördelningen (medianen ligger på 50).

Jag vandrar tankspridd genom den dåligt upplysta korridoren. I sidokorridor D35 ser jag en man med kraftig moustache. Jag får genast en känsla av paramnesi. Moustachen är tjock och kraftig och täcker delvis munnen. Han har på sig en brun överrock. Något iögonfallande iochmed att de flesta har t-shirts på sig. Han tar mig avsides till korridor E34. Ena änden har rasat in, kanske 10 meter bort. 
\- Är du sugen på att delta i ett experiment?
Som vanligt har jag drivit runt i korridorerna utan saker att göra, varför jag svarar:
\- Javisst! 

Han tar fram ett litet föremål, den liknar en matt vit knapp utan hål i, sätter den i mina händer. Han ger mig dessutom en genomskinlig kapsel innehållande ett vitt pulver.

\- Håll den här. Jag kommer att ta dig ner genom en meditationsövning till ett transtillstånd. Sätt dig ner och blunda!
\- Föreställ dig att du åker ner längs en rulltrappa. Du kommer djupare och djupare ner. Känn hur allt eftersom du åker längre och längre ner, hur du slappnar av allt mer. Jag vill att du när du känner dig redo ska du föreställa dig att du kommer fram till en mysig plats. När du är framme ska du svälja pillret och fokusera på en enda tanke:

”när övervakningen inte fungerar”.

När jag sväljer min kapsel lyfter jag ögonlocken för en sekund och ser hur han sväljer en likadan kapsel samtidigt.

Något helt annat
----------------

Besvärande ljus sticker i ögonen. Jag känner plötsligt lukten av vad jag instinktivt upplever måste vara jord. En lukt jag inte kännt tidigare. Ljuset är speciellt. Det har en mer behagligt jämn gulaktig ton. Det har en annan kvalite än det flimrande lysrörsljuset. 

Golvet består inte av linoleum utan stenplattor. Väggarna är målade med färger som normalt inte används. De är mörkare och ser mer naturliga ut jämfört med de vanliga smutsgråa pastellfärgerna. Det luktar fukt, jord och vatten. Jag får en överväldigande känsla av att befinna mig i en annan tidsålder.

Jag går längs F-korridoren i riktning mot kvartersnämnden.

På väg in passerar jag genom glasdörren som skiljer bostadskomplexen från centrumområdet. Normalt behöver jag använda id-tag för att komma in. Det saknas vakter. 

En övervakningskamera sitter ovanför ingången. Den diod som anger att kameran är igång lyser inte. Oavsett vilket, kan jag inte bli av med känslan av att den stirrar på mig.

När jag kommer in ser jag att det finns ett stort bord med en mängd papper och böcker utslängda. Det finns även några enstaka föremålspridda över bordet. På en av böckerna ligger en en vit mobiltelefon. Jag får en känsla av att kanske kan jag hitta vilket årtal och vilket datum jag befinner mig på. När jag ska plocka upp telefonen avbryts jag av att en lågstadieklass leds runt i rummet. Deras lärare visar dem växter som placerats ut på vita hyllor upphängda på väggarna. Främst klängväxter och ormbunkar. Barnen stirrar nyfiket på de papper som ligger utspridda.

En diod lyser röd på övervakningskameran i ett mörkt hörn av det annars ljusa rummet.

När barnen går ut ur rummet passar jag på att smyga ner den vita mobiltelefon som ligger på bordet.

Återigen
--------

Jag springer iväg till korridor E34. Mannen med moustache väntar på mig. Linoleumgolvets spräckligt gröna och vävtapeternas rosa smälter samman. Mannen tittar på den vita mobiltelefonen som jag gett honom. Obegripliga tecken och symboler fyller den lilla
LCD-skärmen för varje knapp man trycker på. Han ser oförstående inför min frustration. Den verkar inte fungera.

Framför mina ögon tycks han töckna bort i overklighet och försvinna.

Kvar
----

Jag står i kön till köttdisken. Dess sidor är kantade av olika trädetaljer. Grönsaksdisken är höger om köttdisken. De har lagt tunna träbitar för att hålla olika grönsaker isär. Jag är
barfota. Kylan från betonggolvet biter i fotsulorna. Jag känner igen den person som står bakom disken. Utan att titta upp frågar jag honom om vad klockan är. Det är ett försök att få grepp om tiden igen.

\- Hej! Jag heter M..

\- Gustav

\- Kommer du ihåg vad det är för datum?

\- Det är den sextonde april.

Nämner han som i förbigående.

\- Det har varit ett bra år det här?

\- Nej.

Bakom mig ett flertal personer, ivriga om att få betjäning. Framför Gustav ligger köttstycken inlindade i persilja och dill. Bakom honom hänger nyligen styckade kaniner. De har byggt upp en grill i murad tegelsten. Över glöden har de lagt ett av fönsternäten i stål. De köttstycken som ligger i ett kar vid sidan har ligger i en fet marinad. Ljuset är skumt, jag blinkar med ögonen. Det kliar i ögonen från rökoset. Glöden ger ett speciellt ljus. Luften är kvav och fyllig. Den här delen av affären ser väldigt annorlunda ut. Den luktar annorlunda. Normalt luktar den kalla luften av freon och rengöringsmedel. Tystnaden accentuerar avsaknaden av det brummande ljudet av gamla läckande kylanläggningar. 

Jag behöver komma på en fråga jag kan ställa för att få reda på vilket år det är, utan att avslöja mig.

Frånvaro av bekanta ljud?

\- Nej, jag vet inte. Inte bara det.

Rummet har en annan rytm.

Jag måste ha sagt vissa av dessa saker högt. Gustav skrattar och visar mig med ett tecken att jag ska gå in bakom disken. Han öppnar en dörr in till lagret. Den tycks gömd i dunklet. Där inne ser jag papplådor staplade längs väggarna. Rummets väggar är täckta av ljusa
träpaneler och har ett matt takfönster vilket gör att det är ljust men något dämpat. Det
är nybyggt. Det har en smakfullhet som korridorerna i övrigt saknar. Den har antagit
och omformas av den annorlunda känsla som den inger.

Gustav avbryter mina tankar:
\- Vissa av övervakningskamerorna är tända. De visar vad man egentligen säger. Som till exempel om jag skulle vilja veta vad Grier, affärsbiträdet, säger.

Han tar fram en skärm, låter fingrarna fara fram den och öppnar ett videoflöde där man ser en kvinna i förkläde som står bakom charkdisken. Orden hon yttrar, som kommer från skärmens högtalare, går inte att förstå. Det låter korthugget och enkelt. Totalt främmande och ikkemänskligt. Det låter som om hon hostar och frustar fram stavelserna. Det saknas hårda konsonanter.

\- Som du ser måste man vara försiktig med vad man gör framför dessa kameror.

\- Bryr sig ingen?

\- Nej, ingen vet varför.

Jag ryser, hårstrån över min kropp reser sig. Det känns alltigenom bisarrt.

Vänta nu lite?
--------------

Lysrören blixtrar till, flimrar samt varierar i ljusstyrka. Likt en såpbubbla sträcks ljuset mellan smutsigt mörkgult och ett mer utspätt gult. 

Jag befinner mig i korridor C21. Dörren till en liten uteplats är reglad med ett plåtbeslag. Som vanligt när enbart en glasskiva skiljer mig från utanför får jag en intensiv känsla av panik. Det krävs att jag håller fast i en av sofforna för att inte ropa ut. Utanpå fönstret har något organiskt klägg torkat fast. Det ser ut som en obehagligt stor snorloska. 

Jag hoppar till när jag inser att dörren på andra sidan av uteplatsen är öppen. Jag börjar se uteplatsen för vad den används som. Någon har planterat lök och potatisplantor. Någon har alltså velat förhindra att uteplatsen blir en genomfart genom att regla dörren. 

Han är tillbaka
---------------

Mannen med moustache är tillbaka. Jag hittade honom i korridor K7. Det varma ljuset från en skum belysning illuminerar hans allvarliga ansikte. På golvets kakelplattor runtomkring oss ligger gamla bitar av kålblad, flagor och fragment av plastpåsar.

Han står vid en dörr reglad med ett kodlås.
\- Vet du hur man får upp det här?
Jag slår in talet trehundrasextiotvå följt av en nolla. 362 är det enda tal jag kan tänka på just nu, hjärnan är tom för övrigt. Den röda lysdioden som blinkat varje gång jag har slagit in en siffra, slocknar och börjar lysa grönt.

Inne i rummet finns ett skrivbord i trä med metallben. Längs med väggarna är det breda metallhyllor där tv-skärmar är uppradade. Jag ser även några olika oscilloskop. Höljena har en gråvit nyans.

Sladdar och kablar löper runt i rummet och blir till trasselnästen här och var. Sladdarna har en mängd olika tjocklek, men färgerna återkommer i vissa mönster: Gula, blåa, röda, svarta, och gröna.

Allt är avstängt. Vid dörren är ett elskåp med en mängd mindre strömbrytare. Luften är besvärande torr. Intill varje strömbrytare sitter en inplastad beskrivning av dess funktion. 

Jag trycker ner huvudströmbrytaren. Rummet fylls av ett högfrekvent och irriterande ljud. Det är ett sövande surrljud. Känslan av att det är för torrt sprider sig ner i magen. Ett nytt ljud: Metall som under korta intervaller skrapas när ventilationsfläktarna i den bortre väggen sätter igång. De tillför ett brummande till ljudmattan i rummet. 

\- Vad är det här?

\- Det är någon sorts loop. Om du tittar på hur grafiken är strukturerad kan man se att det illustrerar en iteration över axlar med genestal 8, 21 och 512.

Siffror går likt vågor över skärmen.

\- Vad tror du att det här visar?

\- Kan det vara datumet vi letar efter?

\- Känns inte så.

Jag slappnar av och låter ögonen ofokuserat se skärmen i halvdunklet.

Någon helt annanstans
---------------------

Jag känner doften av tall och befinner mig i en behaglig skugga. Vattnet skvalpar ljusblått, likt blekt av solen. Ner mot stranden går stenplattor knappt täckta av sand.

Huvudet värker och känns varmt som efter en kort tupplur i solen.
